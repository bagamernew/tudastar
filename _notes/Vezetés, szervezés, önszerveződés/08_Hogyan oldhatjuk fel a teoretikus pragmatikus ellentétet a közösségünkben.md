---
Szerző: Vágvölgyi Gusztáv - Pabló
Cím: Vezessek, vagy hagyjam az önszerveződésre?
Cimkék: 
Típus: Cselekvési tipp
Elérhetőség: Ingyenes
Szint: Kezdő
---
### Szeresd össze a stratégiai és az operatív tengelyt!

Egy közösségben sokféle emberi különbözőséget kell integrálni, azonban az biztos, hogy mindenki aki próbálkozott már közösségben együttműködni szembesült már azzal, hogy van két olyan embertípus, aki szinte biztos, hogy fasírtba kerül egymással:

1.  a természetük szerint ötlethozó, jellemzően a szabályokat nehezen viselő, változatosságot szerető, ezért a megvalósításban, a favágó munkába nem szívesen kapcsolódó, de minden eredménnyel kritikus, a megbeszéléseken azonban jó hosszan beszélő összességében teoretikus természetű emberek,
    
2.  a gyakorlatiasabb, jellemzően szabálykövető, a rendet, változatlanságot szerető, ezért a bizonytalanságot nehezen tűrő, a megbeszélések során a sok szócséplés miatt türelmetlen, összességében pragmatikus természetű emberekkel.
    

Ez az ellentét az egész csapatban jellemző lehet, de legerőteljesebben a stratégiai és az operatív vezetői tengely között szokott kiéleződni. Hiszen a vezetők olyan erős emberek, akiknek határozott véleményük van és ennek jellemzően hangot is adnak. 

Fontos látnunk, hogy ez a két embertípus és az általuk létrehozott két vezetési tengely alapvető ahhoz, hogy menjen a közösség szekere [link korábbi tippre]. Bármelyik tengely sérül - pl. azáltal, hogy a stratéga elmegy, mert elege van abból, hogy meg sem hallják az ötleteit, vagy az operatív vezetők mennek el, mert elegük van abból, hogy a közösség stratégiai vezetője semmilyen szabályt nem hajlandó betartani - a közösség fejlődése elakad és ha nem képesek pótolni a természetük szerint teoretikus, vagy pragmatikus embereket akkor törvényszerűen szétesik a közösség.

Ha tehát azt tapasztaljuk, hogy a teoretikus - pragmatikus ellentét szakításhoz fog vezetni. Akkor az egyik legfontosabb feladat a közösségben az lesz, hogy a két vezetői tengelyt összebékítsük. Ez kifejezetten közösségi facilitátor (Link: Mi a legnagyobb kulcs a valódi közösség alkotáshoz? tipphez) feladat, azaz a két vezetői tengely között egyensúlyozó, a konfliktusokba az integráló energiát bevívő közösségvezetői feladat. Ha a közösségen belül nincs olyan ember aki ezt a tisztázó folyamatot jól tudná vezetni, akkor hívjunk közösségfejlesztőt.

Ebben nagy segítségünkre lehet, ha elolvassuk a Mit kezdhetünk az erős meggyőződésekből származó konfliktusokkal? c. tippünket. Ebben a tippben a cselekvő szeretet egyik legfontosabb összetevőjét ismertettük, a másik megértésére való törekvést. Ezzel együtt ahhoz, hogy ez a két tengely valóban együtt tudjon működni a kölcsönös megértésen túl szükség van arra, hogy valóban szeressék és tiszteljék egymást. 

Mit jelent ebben az esetben a szeretet? 

M.Scott Peck írja le a cselekvő szeretet lényegét a Járatlan út c. könyvében: “A szeretet hajlandóság az én kiterjesztésére saját és mások lelki fejlődésének elősegítése érdekében.” Ez akkor tud megvalósulni egy közösség életében, ha a vezetők az ügy és a feladatok megvalósításán túl képesek egymás lelki, szellemi fejlődését is ugyanannyira fontos célnak látni. Ennek a megvalósítása a gyakorlatban azonban egyáltalán nem egyszerű, hiszen az operatív és startégiai tengely között törvényszerűen alakulnak ki a konfliktusok, így ha ezek az emberek rendszeresen bosszantják egymást, akkor hamar kialakulhat egyfajta kapcsolati allergia. Így nem egyszerű elérni, hogy őszintén törekedjenek a másik lelki fejlődésének az elősegítésére. 

Ennek lehet az eszköze, ha azon dolgozunk, hogy a közösség tagjai értékeljék a másik szemléletmódját, hogy lássák meg hogyan egészíti ki a gyakorlatias szemlélet az elméletit, ill. fordítva is. Eleinte az is sokat segít, ha erre strukturált módszereket alkalmazunk pl. rendszeres értékelő alkalmakat, ahol az elért eredményeket értékeljük és ebben mindig kitérünk arra is, hogy az együttműködésben résztvevők őszintén elmondhassák, hogy mi az amit a másikban értékelnek, ami segítette őket abban, hogy ez a közös eredmény megszülethessen. Természetesen ezek az alkalmak azt is felszínre fogják hozni, hogy mi az ami idegesítő, bosszantó a másikban. Ha ezeket a negatív dolgokat is sikerül jól megbeszélni, akkor az jelentős előrelépés lehet abban, hogy valóban képesek legyenek szeretni és tisztelni egymást.

Ajánló:

M.Scott Peck: A járatlan út

https://kiutak.hu/linkek/m-scott-peck-a-jaratlan-ut/

**