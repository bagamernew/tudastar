---
Szerző: Vágvölgyi Gusztáv - Pabló
Cím: Vezessek, vagy hagyjam az önszerveződésre?
Cimkék: 
Típus: Cselekvési tipp
Elérhetőség: Ingyenes
Szint: Kezdő
---
### Hagyd, hogy a csapatod rajtad keresztül kezdeményezzen!

Gyakori probléma, hogy azért nem sikerül elindulni egy közösségnek, mert nem képesek magukból kitermelni a legalapvetőbb működéshez szükséges vezetést. A Ki lehet próbálni kicsiben a közösség alkotást? [[#^ff4a7e|Blokknév]] című cselekvési tippünkben leírtuk, hogy a legkisebb közösségi csíra akkor tud a valódi közösség prototípusává válni, ha kialakul benne a vezetés.

De mit tehetünk akkor, ha a mi közösségi kezdeményezésünkben senki nem akar kezdeményező, szervezői, facilitátori, előrelendítő, koordináló azaz vezetés felé mutató szerepeket felvállalni? Ennek következtében a megbeszéléseink végtelennek tűnő gittrágássá válnak és a megbeszélteket egyáltalán nem vagy csak nagyon nyögvenyelős, szervezetlen módon tudjuk közös cselekvésbe fordítani.

Ahhoz, hogy egy induló közösségben a vezetetlenség problémáját meg tudjuk haladni, ahhoz jó ha megértjük, hogyan jön létre egy közösségben a vezetés.

A csoportalakulás szakaszában az ismerkedés, a kapcsolódás, a sztorik mesélése (Link: https://kiutak.hu/linkek/milyen-folyamat-altal-szulethet-meg-a-kozos-ugyunk/) szép lassan megszüli a tagok közötti kapcsolati hidakat és ennek hálózatát a viszonyrendszerünket. Ennek az időszaknak az eredménye, hogy a csoporton belül emelkedik a bizalmi szint.

A fentiekkel együtt az alakulás folyamatában van egy avatatlan szem számára láthatatlan csoportdinamikai folyamat.

Kezdenek kialakulni a viszonyrendszerünk csomóponti emberei, azok akikhez a legtöbben kapcsolódnak, akiket a legszívesebben hallgatnak, akik felé a legtöbb egyetértés kerül kifejezésre, akiknek egyre nagyobb bizalmat szavaz a csapat. Ezek a csomóponti emberek egy izgalmas csoportdinamikai táncba kezdenek:

Lesz olyan közülük, aki egyre jobban és egyre bátrabban kezdi megfogalmazni a csoport közös célját, őt nevezhetjük az első (kezdeményező) embernek. Ez a csoportdinamikai pozíció azonban eleinte szinte mindig vándorol. Például lesz olyan csomóponti ember, aki egyre erőteljesebben egy másik célt, vagy a cél elérésének más módját erősíti (nevezhetjük a kezdeményező ellenpólusának Link: [https://kiutak.hu/linkek/mit-tehetunk-azert-hogy-a-kozosseg-tagjainak-ne-menjen-el-a-kedve-mar-a-kezdeti-nehezsegektol/]) és eleinte lehetnek olyanok, akik őt támogatják, így ő kerül első pozícióba. Vagy lehet olyan tagja is a csoportnak aki ugyanazt a célt másképp pl. pragmatikusabban meg tudja fogalmazni, ezzel eleinte a kezdeményező erős támogatójaként jelentkezik (nevezhetjük a  második embernek). Azonban, ha a csoportot inkább gyakorlatiasabb tagok alkotják akkor a támogatásuk, az egyetértésük által ez az ember a kezdeményező, tehát első pozícióba is kerülhet. Így a csoport támogatása és a csoportdinamikailag első, második, vagy ellenpólusként jelentkező pozíciók vándorolnak a különböző csomóponti helyzetbe kerülő emberek között.  (Ezt írta le Raoul Schindler osztrák pszichiáter a pozíciódinamikai modelljében - lásd az ajánlót)

Azonban lesz egy pontja (időszaka) ennek a csoportdinamikai táncnak, amikor pl. egy erősebb vita hatására az a szereplő aki leginkább érzi / élvezi a csoport többségének támogatását és akit a leginkább jellemez a stratégiai szemlélet erőteljesen, érzelmileg is elköteleződve kimondja végre azt a konkrét közös cél(oka)t, amit már több alkalom óta fogalmaznak. Ezen a ponton a második ember még erőteljesebben beleáll abba, hogy igen ez az amit szerinte is meg lehet valósítani, amibe ő is képes beleállni és ennek hatására a követő szerepben lévő tagok is elköteleződnek, kifejezik egyetértésüket, támogatásukat. Ebben a helyzetben jó eséllyel még az ellenpólus is beáll a követők sorába (vagy nem), csak legfeljebb eközben elmondja a kételyeit. Tehát ezen a ponton születik meg igazán a konkrét közös céllal rendelkező csoport és a csoport vezetése. 

Azt nehéz megjósolni, hogy az első, második, vagy ellenpólus csomóponti tagok közül kik lesznek a közösség stratégiai, operatív vezetési tengelyének a tagjai, és itt még az sem látszik, hogy ki az aki leginkább betölti majd az integráló vezetői szerepet. (Link: ?)  A lényeg, hogy itt megszületett a közösség vezetési rendszerének a csírája. Amikor a közös cél érdekében elkezdenek közösen dolgozni, akkor a csomóponti emberek még sok körben lejátszák újból és újból ezt a csoportdinamikai táncot és még a személyek is változhatnak. ^ff4a7e

Milyen fontos tanulságokkal járul ez a folyamat hozzá, hogy mi is képesek legyünk a vezetetlenség problémáját meghaladni?

-   Akár első, második, vagy ellenpólus pozícióban vagyunk látnunk kell, hogy mindegyik  ugyanolyan mértékben fontos, hogy meg tudjon születni a közösségünk és benne a vezetés.    
-   A kezdeményező szerep nem egy individuális mutatvány, hanem a csoport által kitermelt fontos, vezetés felé mutató szerep, ezért ha azt érzed, hogy meg tudod fogalmazni a csapatod közös célját és van támogatottságod is ehhez, akkor hagyd, hogy a csapatod rajtad keresztül kezdeményezzen.    
-   Ez azt is jelenti, hogy első embernek lenni nem kiváltság, hanem szolgálata annak, hogy meg tudjon születni a közösségünk.    
-   Ezzel együtt becsüld meg az ellenpólusodat (a kritikusodat), mert az ő szempontjaira  nagy szükséged lesz a terveitek megvalósítása során. Hiszen ő lesz az egyik legerőteljesebb realitás kontrol, a jó tervek megszületésében.    
-   Ha a pragmatikus második ember szerepében vagy, akkor erősítsd az első embert, hogy újból és újból lehozod az ötleteit a földre, lefordítod a gyakorlatiasabb elméknek a nagyívű álmokat. Miközben lelkesedéseddel, felelősségvállalásoddal erősítsd meg a kezdeményezését.    
-   Ha pedig te vagy a csapatod ellenpólusa, akkor a vitákban légy konstruktív. Tudd látni a csoport első emberét szövetségesedként, de ezzel együtt ne add fel kritikus  szemléletedet, ami fontos erőforrás a közösség megszületésében és működésében.    
-   Ha pedig azt érzed, hogy az emberi kapcsolatok jobbítása az ami neked jól megy, akkor bátran vállald fel ezt a közösségedben, mert enélkül az összeszerető vezetői szerep nélkül egyetlen valódi közösség sem képes jól működni.    

---

### Ajánló

- [x] Még meg kell írni
- [x] lkdjflksdjflskdfj
- [x] sdfsdlkjfdflsjkl
- [ ] 
 

> [!warning] Ajánló
> Tuckman csoportfejlődés szakaszait bemutató modell
> https://drive.google.com/file/d/1sGh4BRZloR9xbk3Mv86xDP6Oi9zOSP0C/view?usp=sharing

 > [!tldr]- TLDR
 > Too long
 >
 
 
Tuckman csoportfejlődés szakaszait bemutató modell [^Vulcan]


[https://drive.google.com/file/d/1sGh4BRZloR9xbk3Mv86xDP6Oi9zOSP0C/view?usp=sharing](https://drive.google.com/file/d/1sGh4BRZloR9xbk3Mv86xDP6Oi9zOSP0C/view?usp=sharing)

Raoul Schindler pozíciódinamikai modellje

A közösségek alakulásának szakaszában a csoport céljának formálódása során létrejövő emberi dinamikák megértéséhez nagyon jó alapot ad Raoul Schindler osztrák pszichoterapeuta pozíciódinamikai modellje.

[https://drive.google.com/file/d/1sJ86ncbWJfV6Rb-4NznynBuu0g6ICfY8/view?usp=sharing](https://drive.google.com/file/d/1sJ86ncbWJfV6Rb-4NznynBuu0g6ICfY8/view?usp=sharing)

Meglévő ajánló:

https://kiutak.hu/linkek/vagvolgyi-gusztav-csoportdinamika/

[^Vulcan]:1982: Volcan

**